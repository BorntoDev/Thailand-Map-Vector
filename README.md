# ยินดีต้อนรับสู่ Thailand Vector !

โดยผลงานชิ้นนี้มาจากแรงบันดาลใจที่ว่า  **_“ทำไมการที่จะทำภาพให้ความรู้เกี่ยวกับประเทศไทยทีไร หาภาพประกอบยากจริงๆ ส่วนใหญ่ที่มักเจอคือเสียเงินทั้งนั้น .. แล้วจะดีกว่าไหมถ้าเราสร้าง Vector มาแจกกันตรงนี้เลย”_**  นี่คือแนวคิดของหัวหน้าแผนกทีม Creative และ Multimedia ของทางบริษัท บอร์นทูเดฟ ได้คิดขึ้นจนทำให้เกิดเป็นโครงการนี้ขึ้นมานั่นเองงงง .. เองงง … เองง (เสียงเอคโค่สุดๆ)

![ไฟล์ Vector แผนที่ประเทศไทยสุดเท่ห์ แถมฟรีอีก !](https://www.borntodev.com/wp-content/uploads/2019/07/ThailandMap_borntoDev-1024x683.png)

ด้วยการออกแบบที่ทุ่มทุนสร้างสุดๆ ที่ขนาดระดับหัวหน้าทีมระดับ Manager มานั่งลงมือทำเอง (เรียกได้ว่าแทบจะซูมทุกจุดของซอกมุมแต่ละจังหวัด) จนกลายเป็นแผนที่ประเทศไทยที่ออกมาให้ทุกคนได้ใช้งานในวันนี้นั่นเอง ! โดยการออกแบบนี้อิงกับผู้ใช้งานด้วยว่าส่วนใหญ่แล้วมักจะนำแต่ละจังหวัดไปทำ Infographic ต่างๆ ทำให้เราได้ตัดแยกทุกซอกทุกมุม ของแต่ละจังหวัด เผื่อให้ทุกคนได้ใช้ด้วยย (ใจดีสุดๆไปอี๊ก)


# **ข้อกำหนดการใช้งาน (อ่านก่อนสักนิด จะน่ารักที่สุด)**

ผลงานชิ้นนี้ออกแบบบนพื้นฐานลิขสิทธิ์รูปแบบ Creative Common 4.0 ([แสดงที่มา-อนุญาตแบบเดียวกัน 4.0 International](http://creativecommons.org/licenses/by-sa/4.0/)) โดยมี Attribute รูปแบบดังนี้ Attribution CC – BY -SA ให้เผยแพร่ ดัดแปลง โดยต้องระบุที่มาและต้องเผยแพร่งานดัดแปลงโดยใช้สัญญาอนุญาตเดียวกัน หรือ จะให้พูดง่ายๆ ก็คือ

-   ทุกคนในประเทศไทย และ มนุษย์โลก รวมถึงสิ่งมีชีวิตใด ๆ ก็แล้วแต่**สามารถ**นำผลงานชิ้นนี้ไปทำการแจกจ่าย ทำซ้ำ นำไปแสดง รวมถึงดัดแปลงข้อมูลได้ทั้งหมด  **แต่จะต้องแสดงเครดิตที่มาให้กับ บริษัท บอร์นทูเดฟ จำกัด ด้วย**
-   **แสดงความยินดีด้วย ! สามารถนำไฟล์นี้ไปใช้ในเชิงพาณิชย์**  เช่น ประกอบงานบริษัท หรือ ลงในเว็บไซต์หาผลกำไรได้นะ ! แต่ไม่อนุญาตให้นำไฟล์นี้ไปขายต่อ หรือ แสวงหาผลกำไรนะ !
-   **ถ้าต้องการนำไฟล์นี้ไปอัพเกรดพัฒนาต่อ สามารถทำได้จ้า**  !! แต่**ต้องให้เครดิต และ ใช้อนุสัญญารูปแบบ Creative Common เหมือนกัน**ด้วยเพื่อเป็นการต่อยอดสิ่งดีๆ สู่สังคมต่อไปจ้า
